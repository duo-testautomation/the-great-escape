[Terug](02.%20getMathProblem.md)

# De toren volgorde

Het tweede request dat naar de backend gaat bij het starten van de room is het verzoek om een torenvolgorde.  Ook nu moeten we het respons bericht interpreteren om zo de juiste volgorde boven tafel te krijgen. Als we  naar `puzzel 2 torens` kijken (daar hebben we de volgorde nodig) zie je dat de volgorde verpakt zit in de body van het POST request. 

Omdat we hier niet bij een workshop "make your json" zitten geven we je de drie mogelijke json berichten cadeau. Drie en geen zes omdat het altijd oplopend is. 

**Hoogte**:

```json
{"aKerk":3,"academieGebouw":1,"nieuweKerk":0,"martini":4,"stJozefKerk":2}
```

**Alfabetisch**:

```json
{"aKerk":1,"academieGebouw":0,"nieuweKerk":3,"martini":2,"stJozefKerk":4}
```

**Bouwjaar**:

```json
{"aKerk":1,"academieGebouw":4,"nieuweKerk":2,"martini":0,"stJozefKerk":3}
```

We gaan nu verder met het schrijven van het script. Het response bericht dat we van de backend ontvangen, is vergelijkbaar met het bericht dat we hebben ontvangen voor de rekensom.

```json
{
    "towers": {
        "orderType": "ascending",
        "alphabetic": false,
        "height": false,
        "constructionYear": true
    }
}
```

Aangezien het `ordertype` niet relevant is (het is altijd oplopend), hoeven we alleen maar te bepalen of het alfabetisch, op basis van hoogte of op basis van bouwjaar is. 

> ### :computer: ***De torenvolgorde***
> 
> Schrijf het script om de gewenste volgorde van torens op te slaan in de Postman-collectievariabelen en controleer of de juiste status wordt geretourneerd.
> 
> Enkele tips: 
> 
> 1. Gebruik het basis script van de vorige opdracht als uitgangspunt. 
> 
> 2. We willen nu geen 3-cijferige code, maar een volledige JSON (als tekst). Deze kan eenvoudig worden opgeslagen in de variabele `let answer`.  Het wegschrijven van de json variabele gaat wel net iets anders. gebruik `JSON.stringify(answer)` om de variabele als string weg te schrijven.
> 
> 3. Nadat het script is voltooid, sla alles op en verzend het bericht.
> 
> Het is gelukt als de Postman-collectievariabelen een nieuwe variabele bevat.

[Verder](04.%20puzzle1.md)
